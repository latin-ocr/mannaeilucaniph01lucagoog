PHARSdle. LlB. vll. 165

Induit, aut plures presserunt aera pennae, 835
Omne nemus misit volucres, omnisque cruenta
Alite sanguineis stillavit roribus arbor,
Saepe super vultus victoris, et impia signa
Aut cruor, aut alto defluxit ab aethere tabes,
Membraque deiecit, iam lassis unguibus, ales. 840
Sic quoque non omnis populus pervenit ad ossa,
'Inque feras discerptus abit: uon intima curant
Viscera, nec totas aridae sorbere medullas:
Degustant artus. Latiae pars maxima turbae
Fastidita iacet: quam sol nimbique diesque 845
Longior Emathiis resolutam miscuit arvis.

Thessalia infelix quo tanto crimine tellus
Laesisti superos, utto tot mortibus unam,
Tot scelerum fatis premerent? Quod suflicit

aevum,

immemor ut donet belli tibi damna vetustas? 850
Quae seges infecta surget non decolor borbel
Quo non Romanos violabis vomere manesi
Ante novae venient acies, scelerique secundo
Praestabis‚nondum siccos hoc sanguine, campos.
Omnia maiorum vertamus busta licebit, 855
Et stantes tumulos, et qui radice vetusta
Effudere suas, victis compagibus, urnas:
Plus cinerum Haemoniae sulcis telluris aratur,
Pluraque ruricolis feriuntur dentibus osso.
Nullus ab Emathio religasset litore funem 868
Navita, nec terram quisquam movisset arator,
Romani bustum populi: fugerentque coloni
Umbrarum campos, gregibus dumeta carerent:
Nullusque auderet pecori permittere pastor
Vellere surgentem de nostris ossibus herbam: 865
Ac, velut impatiens hominum, rel solis iniqui
Limite, vel glacie, nuda ‚atque ignota iaceres,
Si non prima nefas belli, sed sola tulisses.
0 superi, liceat terras odisse nocentes.

 

